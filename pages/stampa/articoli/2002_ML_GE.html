<!DOCTYPE html>
<html lang="it">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Sergio Capone - Intervista dell'ottobre 2002</title>
    <link rel="stylesheet" href="../../../style-reset.css">
    <link rel="stylesheet" href="../../../style.css">
    <link rel="stylesheet" href="./articoli.css">
</head>

<body>
    <!-- Include header component -->
    <div id="header-container"></div>

    <main>
        <table border="0" cellpadding="2" width="100%">
            <tr>
                <td width="84%"><i>Un bell'articolo scritto da Paola Timossi per <b>Mente Locale</b> un ottimo
                        Newspaper's Web
                        di Genova diretto da Laura Guglielmi.</i> <br>
                    <i>Quello che segue è il testo dell'articolo pubblicato il 14 OTTOBRE 2002</i>
                </td>
            </tr>
        </table>

        <blockquote>
            <p align="center">
                <font size="5"><strong>Sergio Capone da Leonardi V-idea<br>
                    </strong><i>Capone inaugura una personale lapidandosi in foto. In mostra due installazioni e alcuni
                        video.</i> </font>
            </p>
        </blockquote>

        <p><br>
            <b>Genova 14 OTTOBRE 2002 - Paola Timossi</b>
        <p><br>
            Presso i locali dell'Associazione Leonardi V-idea di piazza Campetto 8A è in corso una mostra dell'artista
            Sergio
            Capone (nato a Benevento nel 1958, attivo tra Carpi e Modena).
            La mostra, che proseguirà fino al 30 ottobre (tutti i giorni dalle 16.30 alle 19.30) è stata inaugurata il
            10
            ottobre con una performance, durante la quale l'artista "lapidava" una sua foto. Quello che segue è un
            resoconto di
            quella performance
        <p><br>
            L'esordio è un'attesa. L'artista è seduto per terra; al suo fianco, un po' discosto, un sacco pieno di
            pietre e,
            poco più lontano, una strana double-chair, una sedia con rotelle e gambe che trasmette allo spettatore
            un'idea di
            vacillante instabilità; la sedia è foderata con una bandiera dell'Europa. Sul muro, davanti all'artista,
            campeggia
            una sua fotografia, enorme e scura - opera di Olivo Barbieri - . Piano, inizia il movimento. Che è un
            dialogare nel
            silenzio, interrotto poi dal battere ritmico delle pietre nel sacco che, una volta sulle spalle del
            performer,
            seguono l'incalzare dei suoi passi, lineari dapprima, circolari poi, per divenire sordo rimbalzare se
            lanciati
            contro la fotografia. Foto che a volte resiste - alcune pietre vengono rigettate - e che altre volte cede -
            qualche
            pietra rimane incastonata lì, sul volto - . Poi, l'ultimo grido e l'ultimo lancio.
            Capone lapida sé e lapida il Vecchio Continente, quell'Europa di cui si riconosce corpo, ma di cui non
            accetta una
            politica a suo dire ottusa e poco attenta alla realizzazione di un'autentica coesistenza delle culture.
            Lapida
            l'immagine e agisce contro la reificazione: l'immagine è cosa, il corpo che lancia è invece vivo.
            Impadronendosi
            delle forme della giustizia coranica, ci ricorda che "il mondo è diventato pieno, ma non è uno" [Zygmunt
            Bauman],
            ovvero che insieme al cosmopolitismo e all'ibridazione dei mercati, anche quelli del sapere, sopravvivono e
            si
            rinforzano nuovi territorialismi e xenofobie, prodotti di una globalizzazione non regolamentata da politica
            e
            cultura. La politica che non si fa esempio di sforzo civile non è in grado realmente di com-prendere
            l'alterità e
            non comprendendo, perde consapevolezza.
            Potremmo leggere in questo lancio di sassi anche un preciso messaggio ad un'Europa che rinuncia a farsi
            promotrice
            di una risoluzione della questione mediorientale, e del conflitto che insanguina una terra dalla quale
            dimentichiamo
            provenga anche parte della nostra cultura. E ancora, i sassi che Capone lancia sono stati raccolti a Genova:
            a noi
            la libertà di leggere una metaforizzazione, un simbolo di ciò che la nostra stessa città ha vissuto nel
            luglio di un
            anno fa, in occasione del G8.
        <p><br>
            In mostra sono presenti, oltre la foto "lapidata" e due installazioni, alcuni video: "Stati Uniti
            (Installazione in
            una valigia)"; "Il tabù (messa in opera di). La paura (messa in onda di)" e "Cinque isteriche ipercinesi",
            tutti del
            2001.
        <p><br>
            <b><i>si ringraziano della cortesia: Paola Timossi e Mente Locale</i></b>
        </p>
    </main>

    <hr>

    <!-- Include footer component -->
    <div id="footer-container"></div>

    <script src="../../../scripts.js"></script>
    <script>
        // Load header and footer components
        document.addEventListener('DOMContentLoaded', function () {
            loadHTML('../../../components/header.html', 'header-container', function () {
                document.querySelector('#header-container a').href = "/pages/stampa/stampa.html";
            });
            loadHTML('../../../components/footer.html', 'footer-container');
        });
    </script>
</body>

</html>